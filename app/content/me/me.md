Mitt namn är Maria Jonsson. Jag bor och arbetar i Stockholm, men är hitflyttad från Småland där jag växte upp.

Webben har varit ett intresse sedan unga år. Till en början var hemsidebyggandet ett fritidsintresse, men jag har senare fått användning för mina kunskaper i arbetslivet och även kunnat utveckla mina kunskaper genom att arbeta med webben. Jag har arbetat både med webbutveckling och med redaktionellt innehåll på webbsajter i min yrkesbana. Innan den här kursen har jag varit i stort självlärd inom webbområdet - nu vill jag ha en mer gedigen grund att stå på.

Att koda är ett sätt att vara kreativ. Jag får även utlopp för kreativitet på andra sätt, som konstnär och illustratör.